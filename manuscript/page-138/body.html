<div class="leaf flex"><div class="inner justify"><p class="no-indent  ">asemalla. Junailija tuli tarkastamaan matkalippujamme. Hän silmäili minua tutkivasti, ikäänkuin olisi hänen mielessään ollut jokin epäily, jota hän ei tahtonut ilmaista. Hän poistui ja palasi erään toisen virkailijan keralla. Molemmat liikuskelivat hetkisen levottomina osastomme ovella ja lähtivät sitten jälleen pois. Vihdoin saapui itse asemapäällikkö. Hän katseli puolta matkalippuani ja kysyi sitten:</p><p>"Eikö poika ole kahtatoista vuotta vanhempi?"</p><p>"Ei", vastasi isäni.</p><p>Minä olin silloin vasta yhdentoista vuoden ikäinen, mutta näytin vanhemmalta.</p><p>"Teidän tulee maksaa kokonainen matkalippu hänen puolestansa", sanoi asemapäällikkö.</p><p class=" stretch-last-line ">Isäni silmät välkähtivät, kun hän sanaakaan virkkamatta veti esiin setelin ja ojensi sen asemapäällikölle. Kun he sitten toivat isälleni takaisin pientä rahaa, niin hän heitti sen halveksien heille</p></div> </div>